Käyttötestaus

Tehtävä 1

Valittu verkkosivu: youtube.com

1)	Mitä testataan: käytön luontevuutta ja käyttäjäystävällistä suunnittelua
2)	Miten testataan: Kerätään joukolta ihmisiä käyttökokemuksia ja/tai laitetaan hakemaan tietynlaisia videoita
3)	Havainnot: Oman kokemuksen perusteella YouTube on varsin toimiva sivusto. Perusominaisuudet; videoiden haku, videoiden suositus ja videoiden katsominen toimivat ongelmitta. Ongelmia saattaa esiintyä, jos internetyhteydessä on vikaa, mutta itse palvelu toimii odotetusti.
Kehitysideoita:
*Olisi kiva, jos eri kielillä annetut kommentit voisi kääntää käyttäjän tietokoneeseen asennetulle kielelle nappia painamalla, samalla tavalla kuin Facebookissa
*Olisi myös hyvä toiminnallisuus, jos videoita voisi etsiä videon pituuden mukaan. Esim. joskus sinulla on vain vartin tauko, joten et voi silloin katsoa tunnin videota. Jos voisi etsiä minuuttimäärällä, aikaa ei tuhlautuisi etusivun selaukseen, että missä ehdotetuissa videoissa on sopiva pituus.
*Haluaisin myös mahdollisuuden merkitä video ’en halua koskaan enää nähdä tätä’ tai ’älä suosittele minulle videoita tältä tekijältä’ yms. 

Havaitut ongelmat:
Käytettävyysongelmia löytyi youtuben selaimella käytettävästä mobiiliversiosta.
*Videota ei voi asettaa koko ruudun kokoiseksi ennen kuin mainos on mennyt loppuun
Katson tämän 1 tason käytettävyysongelmaksi käyttäjän näkökulmasta, mutta tason 3 käytettävyysongelmaksi mainostajalle. Pieneltä ruudulta selaimella käytettäessä potentiaalinen asiakas ei näe mainoksesta oikeastaan mitään.
-korjausehdotus: suurennusnappi päällimmäiseksi mainosikkunan ylle, tai mainoksiin oma suurennusnappi

*Playlistoja ei voi valita soitettavaksi, sillä etusivun sivupalkki, missä listat ovat PC:llä, puuttuu
Tämä on mielestäni tason 2 käytettävyysongelma. Ongelma on isoin lapsi- ja lemmikkiperheille, jotka käyttävät halpaa mobiililaitetta pyörittämään viihdettä lapselle tai eläimelle. Tällöin on tärkeää, että playlistoille voidaan asettaa turvallisia ja soveliaita videoita ja ainoastaan soittaa niitä, eikä muita videoita.
-Korjausehdotus lisätään nappi, joka avaa sivupalkin
*Videoiden haku on kankeaa, koska osoitekenttä menee aina piiloon haun jälkeen ja sen saaminen esille on epäintuitiivista. Ehkä ongelmana on vaan minä ja oma tottumattomuus mobiililaitteiden käyttöön.
-Korjausehdotus: videon reunassa on 16 videoehdotusta. Yhden niistä voisi jättää pois ja korvata ’hae muita videoita’ napilla, joka avaa hakuikkunan

4)	Muita vastaavia palveluja; Dailymotion, Metacafe, Nebula, Netflix, Twitch, Vimeo jne.
Twitch on nopeasti kasvattanut suosiotaan erityisesti live stream -palvelujen tarjoajana. Twitch soveltuu YouTubea paremmin livestreamaukseen, koska sillä on monipuolisemmat katsojanpalkitsemismahdollisuudet, sekä -lahjoitusmahdollisuudet. Puhumattakaan siitä, että sillä on pienempi prosenttiosuus, minkä Twitch ottaa jäsenyyksistä ja lahjoituksista, verrattuna YouTubeen.
Lisäksi Twitch tarjoaa interaktiivisia mahdollisuuksia sisällöntuottajien kesken, kuten mahdollisuuden raidata jonkun toisen streamaajan liveähetys koko katsoja-arsenaalilla (eli siirtää omat katsojat katsomaan sen toisen lähetystä) tai videopelien pelaaminen teamview -ominaisuudessa, jossa kaukana toisistaan olevien saman pelin pelaajien katsojat voivat seurata kaikkien osallistujien streamlähetyksiä yhdestä ikkunasta. Tämä mahdollistaa monipelaajaotteluiden järjestämisen eri livestreamaajien kesken ja heidän yleisöjensä vuorovaikutuksen. Syntyy ns. urheilukatsomo, jossa omaa suosikkia kannustetaan ja kaikki kokevat saman elämyksen yhtä aikaa.
Lisäksi eri yleisöt voivat lahjoitella toisilleen jäsenyyksiä, eli vähän niin kuin rekrytä lisää katsojia omalle suosikilleen.
YouTuben puolella ei mitään tällaista interaktiivisuutta eri fandomien välillä ole.

Tehtävä 2
En omista sellaista mobiililaitetta, johon voisi mitään appeja asentaa, mutta tuolla vanhalla A6:sella pyörii YouTube, josta siis tuo ym. info peräisin. Siinä on liian vähän muistia asentaa oikeastaan mitään. Onhan siinä toki ne apit mitkä tuli valmiiksi asennettuna, kuten herätyskello, kalenteri ja muistio. Ne toimii niin kuin oletus on.
